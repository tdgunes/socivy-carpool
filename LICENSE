Merhabalar,

Biz hukukçu değiliz, programcıyız fakat bunu yazmamız gerekiyordu :). 

Olabildiğince her iki tarafı da sıkıntıya düşürmeyecek şekilde yazmaya çalıştık.

Teşekkürler

Socivy Ekibi

---

KULLANICI SÖZLEŞMESİ

1. Taraflar
1.1 Socivy Carpool ismiyle faaliyette bulunan sistem, Socivy Ekibi tarafından yönetilmektedir. 

1.2 Kullanıcılar, Socivy Carpool Kullanıcı Sözleşmesi’nin (“Sözleşme”) kendileri tarafından onaylanması ile yürürlüğe gireceğini ve bu koşullara uygun davranmakla yükümlü olduklarını bilmektedirler. 

1.3 Socivy Carpool ve Kullanıcılar ayrı ayrı “Taraf” birlikte ise “Taraflar” olarak anılacaklardır. 

2. Tanımlar

“Uygulama”; Site kapsamında yer alan, Kullanıcılar’ın yolcu veya sürücü olarak gidecekleri güzergahları seçip karşılıklı onaylama süreçlerinden sonra Kullanıcı’lardan birinin kontrolündeki araçla yolculuk etmelerini sağlayan uygulamayı, 

“Kullanıcı”; Uygulama’dan sürücü veya yolcu olarak yararlanmak üzere Site’yi kullanan Özyeğin öğrecisi ya da çalışanı olan kişiyi, 

“Site”; Socivy Carpool adresi üzerinden hizmet vermekte olan web sitesini ifade eder. 

3. Sözleşme’nin Konusu ve Kapsamı

Socivy Carpool, Site üzerinde hayata geçirdiği Uygulama ile, Kullanıcı’ların yolculuk etmek istedikleri güzergahları bildirerek, yolcu olan kullanıcıların onaylamaları halinde, yolculuğu Kullanıcı’lardan birinin kontrolündeki araç ile gerçekleştirmeleri için bir iletişim yapısı sağlamaktadır.

4. Kullanıcı’nın Hak ve Yükümlülükleri

4.1 Site’de bulunan üyelik formunun talep edilen bilgiler doğrultusunda gerçek bilgilerle doldurulması ve/veya Kullanıcı’nın e-mail hesabı üzerinden giriş yapması ve sözleşmenin kabul edilmesi ile Kullanıcı statüsü başlamaktadır. 

4.2 Socivy Carpool tamamen kendi iradesi doğrultusunda ve herhangi bir sebebe dayanmadan Kullanıcı başvurularını reddedebilir veya Kullanıcı başvurusunun kabul edilmesini ek şart ve koşullara bağlayabilir. Socivy Carpool işbu sözleşme ve Site’de belirtilen kural ve koşullara aykırılık, Kullanıcı başvurusu sırasında verilen bilgilerin yeterli, doğru veya güncel olmadığının tespit edilmesi, Kullanıcı başvurusunda bulunan kişinin başvurusunun daha önce reddedilmiş olması, Kullanıcı hakkında şikayetler alınması veya olumsuz yorumlar alınması ve bu durumun Socivy Carpool tarafından risk olarak değerlendirilmesi ve benzeri sebepler de dahil olmak üzere, haklı bir sebebe dayanarak veya herhangi bir sebebe dayanmadan ve herhangi bir bildirimde bulunmadan, her zaman herhangi bir tazminat yükümlülüğü altında bulunmaksızın işbu sözleşmeyi feshederek Kullanıcı statüsüne son verebilir. 

4.3 Kullanıcı, Site’nin kullanımına imkan veren hesaplar, kullanıcı adı ve şifre de dahil olmak üzere tüm bilgilerin kullanım ve yönetiminden bizzat sorumludur. Kullanıcı’ya ait hesap, kullanıcı adı ve şifre ile gerçekleştirilen her işlem bizzat Kullanıcı tarafından gerçekleştirilmiş addedilecek ve bu bilgilerinin Kullanıcı dışında bir kişi tarafından kullanılması, kaybolması veya el değiştirmesi nedeniyle Kullanıcı ve/veya üçüncü kişilerin uğradığı zararlardan münhasıran Kullanıcı sorumlu olacaktır. 

4.4 Kullanıcı, oluşturulmuş hesaplarını, kullanıcı adı ve şifresi ile üyelik profillerini hiçbir şart ve koşulda başka bir kullanıcıya devredemez veya üçüncü kişilerce kullanımına izin veremez. 

4.5 Kullanıcı, Site’de gerçekleştireceği tüm işlemlerde bu sözleşme ile Site’de zaman zaman yayınlanabilecek koşullara, kanuna, ahlaka ve adaba, dürüstlük ilkelerine uyacak, herhangi bir yöntem ile Site’nin işleyişini engelleyebilecek davranışlarda, üçüncü kişilerin haklarına tecavüz eden veya etme tehlikesi bulunan fiillerde bulunmayacaktır. 

4.6 Kullanıcı, hesabında yer alan veya Site’ye kendisi tarafından yüklenen bilgi ve içeriklerin tam, doğru ve hukuka uygun olduğunu, yanıltıcı olmadığını, karalama, kötüleme, itibar zedeleyici beyan, hakaret, iftira, tehdit veya taciz gibi hukuka veya ahlaka aykırı nitelik taşımayacağını, bu bilgi ve içeriklerin üçüncü kişilerin fikri mülkiyet hakları ve kişilik hakları da dahil olmak üzere herhangi bir hak ihlaline sebep olmayacağını kabul ve taahhüt etmektedir. Bu madde başta olmak üzere Kullanıcı tarafından Site’ye yüklenen ve bu sözleşme ile Site’de yer alan diğer koşul ve şartlara aykırı bilgi ve içerikler Site’den kaldırılabilecek, bu tür içerikler nedeniyle Kullanıcı’nın Uygulama’dan faydalanma imkanı kısmen veya tamamen askıya alınabilecektir. 

4.7 Site’nin kullanımından kaynaklanan her türlü yasal, idari ve cezai sorumluluk Kullanıcı’ya aittir. Socivy Carpool, Kullanıcı’nın Site üzerinde gerçekleştirdiği faaliyetler ve/veya işbu Sözleşme ve yasaya aykırı eylemleri neticesinde üçüncü kişilerin uğradıkları veya uğrayabilecekleri zararlardan doğrudan ve/veya dolaylı olarak hiçbir şekilde sorumlu tutulamaz. Üçüncü kişilerden bu kapsamda gelecek her türlü talep ile Kullanıcı’nın Sözleşme’de belirtilen yükümlülüklerini yerine getirmemesinden kaynaklanan Socivy Carpool’nin uğrayacağı zararlar Kullanıcı’ya rücu edilecektir. 

4.8 Kullanıcı Site’de yapılacak iyileştirme ve diğer değişiklikleri uygulamak için ve/veya teknik aksaklıklar sırasında  Site’ye erişimin geçici olarak engellenebileceğini ve kabul eder. 

4.9 Kullanıcı, Site’ye yüklediği içeriklerin virüs, casus yazılım, kötü niyetli yazılım gibi zararlı materyaller içermeyeceğini, Site’yi veri madenciliği gibi amaçlarla kullanılmayacağını beyan eder. 

4.10 Kullanıcı, profilinde veya diğer Kullanıcılar’la olan iletişiminde ticari tekliflere ve reklamlara yer vermeyecek olup; işbu sözleşmenin 6.6. maddesinde detaylandırıldığı üzere Kullanıcı Uygulama’yı hiçbir şekilde ticari amaçlarla ve/veya gelir elde etme amacıyla kullanmayacağını kabul ve beyan eder. 

5.YY’in Hak ve Yükümlülükleri
5.1 Socivy Carpool'nin herhangi bir sebep göstermeksizin ve herhangi bir ihbarda bulunmaksızın sözleşme ve Site üzerinden yayınladığı sair koşulları dilediği zamanda bu şartlara ilavede bulunma veya yenileme ve Site’yi yeniden organize etme, konu, kapsam ve içeriğini değiştirme, yayını 7(yedi) günlük bir süreçte kullanıcılarının kabul etmesini bekler. Socivy Carpool tarafından Sözleşme, Gizlilik Koşulları  üzerinde yapılan değişiklikler Site’de yayınlandığı tarihte bu süreç başlayacak olup, Site’nin 7(gün) sonra da kullanılması ile Kullanıcı güncel koşulları kabul etmiş addedilir. Söz konusu dokümanların düzenli bir şekilde takip edilmesinden Kullanıcı bizzat sorumlu olacaktır. 

5.2 Site’de bulunan yazılım, görsel ve tasarımların, yazıların, logoların, grafiklerin her türlü hakkı Socivy Carpool’e aittir. Site’nin tasarımında, içeriğinde ve veritabanı oluşturulmasında kullanılan bilgi ve/veya yazılımın kopyalanması ve/veya Site’den faydalanmanın ötesinde kullanılması, Site dahilinde bulunan her türlü resim, metin, imge, dosya vb. verilerin kopyalanması, dağıtılması, işlenmesi ve sair şekillerde kullanılması kesinlikle yasaktır. Ayrıca Kullanıcılar’ın (i) Site’nin güvenliğini tehdit edebilecek, Site’ye ait yazılımların çalışmasını veya diğer Kullanıcılar’ın Site’den faydalanmasını engelleyebilecek herhangi bir girişimde bulunması, (ii) Site’ye bu sonuçları verecek şekilde orantısız yük bindirmesi; Site’de yayımlanmış ve/veya başkaları tarafından girilmiş bilgilere yetkisiz bir şekilde erişmesi, bu bilgileri kopyalaması, silmesi, değiştirmesi ya da bu yönde denemeler yapması; (iii) Site’nin genel güvenliğini tehdit edecek ve/veya Site, Socivy Carpool ve diğer Kullanıcılar’a zarar verebilecek eylemlerde bulunulması; (iv) Site’nin ve kullanılan yazılımların çalışmasını engelleyecek yazılımların kullanılması, kullanılmaya çalışılması veya her türlü yazılım, donanımın ve sunucuların çalışmasının aksatılması, bozulmasına yol açılması, tersine mühendislik yapılması, saldırılar düzenlenmesi, meşgul edilmesi veya sair surette müdahale edilmesi, Socivy Carpool sunucularına erişim sağlanmaya çalışılması kesinlikle yasaktır. 

5.3 Kullanıcı tarafından Site’ye sağlanan bilgi ve içeriklere ilişkin düzenlemeler Gizlilik Koşulları kapsamında düzenlenmekte olup, Socivy Carpool Kullanıcı bilgilerini bu sözleşme ve Gizlilik Politikası’nda belirtilen kapsam dışında kullanamaz ve üçüncü kişilere açıklayamaz. Site’de toplanan bilgiler, Socivy Carpool tarafından bu sözleşme ve Gizlilik Politikası’nda belirtilen amaç ve faaliyetlerin yerine getirilmesi için yeterli sürede saklanacak ve bu bilgilere yetkili kişiler tarafından erişim sağlayabilecektir. Socivy Carpool, ayrıca uyarınca Kullanıcı tarafından sunulan bilgileri kullanıcı profili oluşturmak, istatistiksel çalışmalar yapmak ve  kendi pazarlama faaliyetleri ile ilgili olarak kullanma hakkına sahiptir. 

5.4 Socivy Carpool, Kullanıcı bilgilerinin kaybı, değişimi, kötüye kullanılması ile bu bilgilere yetkisiz erişimi engellemek için gerekli önlemleri almaktadır. Ancak bu husus, Socivy Carpool’in bilgi güvenliği ile ilgili olarak herhangi bir taahhüdü bulunduğu şeklinde yorumlanmayacaktır. Site’nin kullanımına ilişkin risk, Kullanıcılar’a aittir.

6.Uygulama ile Koşullar

6.1 Uygulama kapsamında gerçekleştirilecek seyahatlere ilişkin koşullar, bu sözleşme ve Site’de yer alan koşullar saklı kalmak şartıyla Kullanıcı’lar arasında belirlenecektir. Socivy Carpool, Uygulama ile Kullanıcı’lara gerçekleştirilecek seyahatlerle ilgili herhangi bir taahhüt vermemekte olup Uygulama kapsamında sunulan hizmet sadece Kullanıcı’ların yolculuk etmek istedikleri güzergahları birbirleri ile paylaşarak, ortak güzergahlar bulmaları ve birbirleri ile seyahat etmeyi onaylamaları halinde, yolculuğu Kullanıcı’lardan birinin kontrolündeki araç ile gerçekleştirmeleri için bir iletişim yapısının sağlanmasıdır. 

6.2 Socivy Carpool, Site üzerinden bilgi alışverişinde bulunan ve içerik paylaşan diğer Kullanıcılar’ın paylaşım ve davranışlarının hukuka uygun olduğuna dair bir taahhütte bulunmamaktadır. Kullanıcılar Site üzerinden tanıştıkları diğer Kullanıcılar’la ilişkilerinde kendi güvenliklerini sağlamaktan sorumludurlar. 

6.3 Kullanıcılar yolculuğa ilişkin aşağıdaki kurallı kabul ederler. 

Yolcu ve sürücü kararlaştırılan saatten beş dakika önce belirlenen konumda olacaktır.
Yolcu veya sürücü kararlaştırılan saatte belirlenen konumda  bulunmayan Kullanıcı’yı on beş dakika daha bekleyecektir.
Kullanıcılar kararlaştırılan saatte belirlenen konumda bulunamayacak olmaları halinde, daha önce bildirilen telefon numarası üzerinden, telefon numarası bildirilmemişse kararlaştırılan başka bir yöntemle (örneğin, mesaj sistemi veya e-posta üzerinden) en geç kararlaştırılan saate kadar diğer Kullanıcı ile iletişime geçecektir.

6.4 Kullanıcı yolculuk güzergahını belirttikten sonra yolcu ya da sürücü olarak aynı güzergahta yolculuk paylaşmak isteyen Kullanıcılar arasından dilediğini seçip ilgili Kullanıcı’ya Uygulama üzerinden davet gönderecektir. Daveti alan Kullanıcı’nın Uygulama üzerinden daveti kabul etmesi üzerine, Kullanıcı’lar kendi aralarında seyahate ilişkin detayları belirleyeceklerdir. 

6.5 Kullanıcılar yolculuk detaylarını kendi aralarında kararlaştıracak olup Kullanıcılar’ın profillerinde belirttikleri bilgilerin yanlış veya eksik oluşu, kararlaştırılan yolculuğun gerçekleşmemesi veya yolculuğun Kullanıcılar arasında kararlaştırılan şekilde gerçekleşmemesi durumunda Socivy Carpool’in hiçbir sorumluluğu bulunmayacaktır. Kullanıcı, bu kapsamdaki talep ve şikayetlerinin muhatabının Socivy Carpool olmadığını, bu kapsamdaki her türlü talep ve şikayetini ilgili tarafa ileteceğini kabul ve beyan eder. 

6.6 Kullanıcı Uygulama’yı hiçbir şekilde ticari amaçlarla ve/veya gelir elde etme amacıyla kullanamaz. Kullanıcı Uygulama’dan faydalanması halinde yolcu ya da sürücü olarak paylaştığı yolculuklara ilişkin olarak diğer Kullanıcılar ya da Socivy Carpool’den yolculuğun masrafları dışında herhangi bir bedel talep etmeyecek veya ödeme yapmayacaktır.

6.7 Kullanıcı’lar seyahatin gerçekleşmesinden sonra, seyahat ve Kullanıcı ile ilgili izlenimlerine ilişkin olarak birlikte seyahat ettikleri Kullanıcı ile ilgili puanlama yapabileceklerdir. Puanlama tamamen Kullanıcı’ların insiyatifi ve değerlendirmeleri ile oluşturulmaktadır. Kullanıcı puanlama yaparken ve Kullanıcı’lar ile ilgili yorumlarda bulunurken gerçekleştirdikleri eylemlerle ilgili tüm hukuki ve cezai sorumluluk kendilerine ait olup bu eylem ve içeriklerle ilgili Socivy Carpool’nin hiçbir sorumluluğu bulunmamaktadır. Kullanıcı hiçbir gerekçe altında, herhangi bir yöntem kullanarak, puanlama sistemini manipüle etmeye, diğer Kullanıcı’yı kendisi ile ilgili olumlu yorumda bulunmaya zorlama veya olumsuz yorumda bulunmayı engellemeye yönelik davranışlarda bulunamazlar. Kullanıcı, işbu sözleşme veya Site’de belirtilen kuralları ihlal etmesi halinde Socivy Carpool tarafından Kullanıcı profillerinden ceza puanı düşülebileceğini kabul ve beyan ederler. 

6.8 Kullanıcı, Uygulama’dan sürücü olarak faydalanmak istediği takdirde geçerli bir ehliyete sahip olacak, aracın Site’de veya yolcu ile görüşmesi kapsamında belirttiği özelliklere ve yürürlükte bulunan mevzuat uyarınca tabi olunan sigorta vs. isterlere sahip ve iyi ve temiz durumda olmasını sağlayacaktır.  

6.9 Socivy Carpool tarafından her zaman Site’de Uygulama kapsamındaki çeşitli hizmetlerin ücretsiz veya indirimli olarak sunulması imkanı bulunmakta olup, Socivy Carpool her zaman söz konusu indirimli veya ücretsiz hizmet sunumundan tek taraflı olarak vazgeçip, hizmeti ücretli veya tam ücretli olarak sunmaya başlayabilir ; böyle bir durumda Kullanıcı’ların ilgili hizmetlerden faydalanması ücretin tam ve eksiksiz olarak ödenmesi koşuluna bağlıdır. Hizmetlerle ilgili ücretler, ödeme koşulları, ücretlerin yürürlük tarihleri Site’nin ilgili bölümlerinde ilan edilecektir. 

7. Sorumluluğun Sınırlandırılması

7.1 YY, Site’ye girilmesi, Site’nin ya da Site’deki bilgilerin ve diğer verilerin programların vs. kullanılması sebebiyle, Sözleşme’nin ihlali, haksız fiil, ya da başkaca sebeplere binaen, ağır kusuru dışında doğabilecek doğrudan ya da dolaylı hiçbir zarardan sorumlu değildir. 

7.2 Kullanıcı, Site’de paylaştığı her türlü bilgi ve içerikten münhasıran sorumlu olup, bu bilgilere ilişkin olarak ortaya çıkan her türlü talep ve zarar Kullanıcı’ya iletilecek yahut rücu edilecektir. Kullancı, Socivy Carpool’nin diğer Kullanıcılar tarafından sağlanan bilgiler de dahil olmak üzere Site üzerinden paylaşılan hiçbir bilginin gerçekliğini, orijinalliğini, güvenliğini, doğruluğunu araştırma, bunların paylaşılmasının hukuka uygun olup olmadığını tespit etme sorumluluğu bulunmadığını, Kullanıcı’ya ait bilgilerin üçüncü kişiler tarafından Site’de veya sair mecralarda paylaşılabileceğini, söz konusu bilgiler sebebiyle ortaya çıkabilecek zararlardan dolayı Socivy Carpool’nin sorumluluğu bulunmadığını kabul ve beyan eder. 

7.3 Kullanıcı, Site üzerinden Socivy Carpool’nin kontrolünde olmayan başka internet sitelerine ve/veya platformlara, dosyalara veya içeriklere link verilebileceğini, üçüncü taraflara ait hizmetlerin sunulabileceği ve bu tür linklerin yöneldiği internet sitesini veya işleten/hizmeti veren kişiyi desteklemek amacıyla veya internet sitesi veya içerdiği bilgilere yönelik herhangi bir türde bir beyan veya garanti niteliği taşımadığını, söz konusu linkler vasıtasıyla erişilen platformlar, internet siteleri, dosyalar ve içerikler, hizmetler veya ürünler veya bunların içeriği hakkında Socivy Carpool’in herhangi bir sorumluluğu olmadığını kabul ve beyan eder. 

7.4 KULLANICI’NIN SİTE VE UYGULAMA’YI KULLANMASI, HERHANGİ BİR KULLANICI İLE YOLCULUK PAYLAŞMASI İLE İLGİLİ HER TÜRLÜ RİSK MÜNHASIRSAN KULLANICI ÜZERİNDE OLACAKTIR. KULLANICI, SİTE VE UYGULAMA’NIN KULLANIIMI İLE UYGULAMA KAPSAMINDA GERÇEKLEŞTİRİLEN YOLCULUKLARA İLİŞKİN OLARAK SOCIVY CARPOOL’DAN HANGİ HAM ALTINDA OLURSA OLSUN HERHANGİ BİR ŞEKİLDE TALEPTE BULUNMAYACAĞINI, HERHANGİ BİR KULLANICI’NIN SİTE ÜZERİNDE HESAP AÇMIŞ OLMASININ, ÖNERDİĞİ, GARANTİ VERDİĞİ VE DESTEKLEDİĞİ ŞEKLİNDE YORUMLANAMAYACAĞINI KABUL, BEYAN VE TAAHHÜT EDER. SOCIVY CARPOOL, UYGULANACAK HUKUKUN IZIN VERDIĞI ÖLÇÜDE, KAR KAYBI, ŞEREFIYE VE ITIBAR KAYBI, DAHIL ANCAK BUNLARLA SINIRLI OLMAKSIZIN SITE’NİN KULLANIMI NETİCESİNDE MEYDANA GELEN HIÇ BIR DOĞRUDAN, DOLAYLI, ÖZEL, ARIZI, CEZAI ZARARDAN SORUMLU OLMAYACAKTIR. SİTE VE SİTE KAPSAMINDAKİ ÖZELLİKLER VE SAİR İÇERİKLER “OLDUĞU GİBİ” SUNULMAKTA OLUP, BU KAPSAMDA ŞİRKET’İN BUNLARIN DOĞRULUĞU, TAMLIĞI VE GÜVENİLİRLİĞİ İLE İLGİLİ HERHANGİ BİR SORUMLULUK YA DA TAAHHÜDÜ BULUNMAMAKTADIR. ŞİRKET, İŞBU SÖZLEŞME KAPSAMINDA TİCARİ ELVERİŞLİLİK, BELLİ BİR AMACA VEYA KULLANIMA UYGUNLUK VEYA İHLALİN SÖZ KONUSU OLMAMASINA İLİŞKİN OLARAK AÇIK VEYA ZIMNİ HERHANGİ BİR TAAHHÜTTE BULUNMAMAKTADIR. 

7.5 Kullanıcı, Site ve Site üzerinden sunulan içeriklere erişim ve bunların kalitesinin büyük ölçüde ilgili internet servis sağlayıcısından temin edilen hizmetin kalitesine dayandığını ve söz konusu hizmet kalitesinden kaynaklı sorunlarda Socivy Carpool’nin herhangi bir sorumluluğunun bulunmadığını, Site’nin işleyişinin kusurdan ari olmadığını ve zaman zaman teknik aksaklıklar veya erişim engelleriyle karşılaşabileceğini bildiğini kabul ve beyan eder. 

7.6 Kullanıcı, Socivy Carpool’nin Site’ye virüs, solucan (worm) veya başka türlü saldırıların ve izinsiz erişimlerin olmayacağını veya Site’den yahut Site’ye bilgi aktarılmayacağını garanti etmediğini bildiğini kabul etmektedir. 

8.Mücbir Sebepler

Mücbir sebep sayılan tüm durumlarda, Socivy Carpool bu sözleşme ile belirlenen edimlerinden herhangi birini geç veya eksik ifa etme veya ifa etmeme nedeniyle sorumlu tutulamaz. Mücbir sebep; doğal afet, isyan, savaş, grev, lokavt, telekomünikasyon altyapısından kaynaklanan arızalar, elektrik kesintisi ve kötü hava koşulları da dahil ve fakat bunlarla sınırlı olmamak kaydıyla ilgili tarafın makul kontrolü haricinde gerçekleşen olaylar olarak yorumlanacaktır. Mücbir sebep süresince Taraflar’ın edimleri askıya alınır. Mücbir sebebin 1 (bir) aydan uzun sürmesi halinde işbu Sözleşme hakları ifa edilemeyen Tarafça feshedilebilecektir. 

9.Yürürlük

İşbu Sözleşme ve Sözleşme’nin ayrılmaz bir parçası olan Gizlilik Politikası ile Site içinde bildirilen diğer tüm Sözleşme Kullanıcı tarafından işbu Sözleşme’nin okunup kabul edilmesi ile karşılıklı olarak kabul edilerek yürürlüğe girer. 

10. Sözleşme’nin Askıya Alınması ve Feshi

10.1 Kullanıcı’nın bu sözleşmede yer alan hükümlere ve Site’de beyan edilen kural ve şartlara uymaması, Kullanıcı’nın faaliyetlerinin ya da varsa Site’ye dahil ettiği herhangi bir içeriğin hukuki, teknik ve özellikle bilgi güvenliği anlamında risk oluşturması ya da üçüncü kişilerin şahsi ve ticari haklarına halel getirici mahiyette olması halinde Socivy Carpool, Kullanıcı’nın Site’yi kullanımını geçici veya sürekli olarak durdurabilir. Socivy Carpool tarafından yapılan bildirime karşılık söz konusu aykırılığın giderilmemesi halinde ise işbu Sözleşme Socivy Carpool tarafından feshedilebilecektir. Kullanıcı’nın bu nedenle Socivy Carpool’ten herhangi bir talebi söz konusu olamaz. 

10.2 Socivy Carpool dilediği zamanda Site’yi ve/veya bu sözleşmeyi süreli veya süresiz olarak askıya alabilecek, sona erdirebilecektir. 

11. Uyuşmazlıkların Çözümü

Bu Sözleşme ile ilgili olarak çıkabilecek bütün uyuşmazlıklarda öncelikle bu metinde yer alan hükümler, hüküm bulunmayan konularda ise Türkiye Cumhuriyeti Kanunları uygulanacaktır. Sözleşme’nin uygulanmasından kaynaklanan ihtilafların çözümünde İstanbul Merkez (Çağlayan) Mahkemeleri ve İcra Daireleri yetkili olacaktır. 